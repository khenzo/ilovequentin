---
title: Muso giallo
author: Quentin
type: post
date: 2009-03-18T08:39:42+00:00
url: /2009/03/18/muso-giallo
featured_image:
  - /wp-content/uploads/2009/03/bus_interno.jpg
ographr_urls:
  - '[{"img":"http://www.ilovequentin.it/wp-content/uploads/2009/03/bus2.jpg"},{"img":"http://www.ilovequentin.it/wp-content/uploads/2009/03/bus2-300x92.jpg"},{"img":"http://www.ilovequentin.it/wp-content/uploads/2009/03/bus1-300x92.jpg"},{"img":"http://www.ilovequentin.it/wp-content/uploads/2009/03/bus_interno.jpg"},{"img":"http://www.ilovequentin.it/wp-content/uploads/2009/03/bus-300x92.jpg"}]'
ographr_indexed:
  - "1372044023"
categories:
  - Dalle verdi colline di Hollywood
tags:
  - ande
  - autobus
  - badanti
  - est
  - polonia
  - spacciatore
  - spagnolo

---
<img class="alignnone size-full wp-image-285" title="bus2" src="http://www.ilovequentin.it/wp-content/uploads/2009/03/bus2.jpg" alt="bus2" width="520" height="160" />

Muso giallo spunta dalla curva in fondo la strada. Solcando la foschia mattutina si avvicina a me, sbuffando. **Muso giallo apre il suo ventre** e mi lascia entrare, docile e mansueto. Tiene in sé tutta l&#8217;umanità, me compreso. L&#8217;odore almeno è quello di tutta l&#8217;umanità. L&#8217;acre tanfo di terra di un **gruppetto di zingari** rinchiusi nella loro lingua incomprensibile, nella loro sicurezza, nel timore altrui. Gli occhi di ghiaccio di **badanti moldave** **e ucraine** scrutano assorte dal finestrino pregando che la pioggia incessante si trasformi in neve, per ritrovare un po&#8217; casa.

A metà dell&#8217;intestino di muso giallo si spande il dolciastro odore dell&#8217;alito di **due muratori polacchi** che hanno tirato tardi, alcol non digerito, fegato scoppiato, pessimo dopobarba. Muso giallo è la casa mobile di tutti, è **la cassa armonica dei suoni di tutte le parole del mondo**. Quasi taglienti sibilano le indomite lingue di **due** _**mamasitas**_ dal castigliano andino, occhi scuri, capelli corvini, rossetto troppo rosso raccontano di case incasinate e mariti assenti.

**Muso giallo contiene tutti i pensieri del mondo**. Nessuno è lì quando viaggia sulle ruote del mostro, nel tragitto dalla periferia al centro. **Rashid, lo spacciatore marocchino**, perennemente nei suoi jeans D&G, sembra volermi sfidare con lo sguardo a chi ce l&#8217;ha più lungo. Stamattina vince lui. Ognuno vorrebbe essere altrove, me compreso. Trappola per pensieri, rete per sogni, uomini e donne scendono al capolinea, i pensieri no.

Alla fine le facce, i corpi, gli odori, i suoni svaniscono. **I pensieri restano e non hanno pagato neanche il biglietto**. Per questo non fanno più autobus con i finestrini, per non rischiare che i pensieri della gente vadano persi.

<a href="http://www.facebook.com/share.php?u=http%3A%2F%2Fwww.ilovequentin.it%2F2009%2F03%2F18%2Fmuso-giallo&t=Muso%20giallo" id="facebook_share_both_274" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>