---
title: Pescami
author: Quentin
type: post
date: 2010-05-13T08:59:28+00:00
url: /2010/05/13/pescami
featured_image:
  - /wp-content/uploads/2010/05/pescami.jpg
ographr_urls:
  - '[{"img":"http://www.ilovequentin.it/wp-content/uploads/2010/05/nassa.jpg"},{"img":"http://www.ilovequentin.it/wp-content/uploads/2010/05/pescami.jpg"},{"img":"http://www.ilovequentin.it/wp-content/uploads/2010/05/nassa-300x92.jpg"}]'
ographr_indexed:
  - "1372043937"
categories:
  - Dalle verdi colline di Hollywood
tags:
  - amore
  - cielo
  - mani
  - mare
  - pesca
  - pesci

---
[<img class="alignnone size-full wp-image-1000" title="nassa" src="http://www.ilovequentin.it/wp-content/uploads/2010/05/nassa.jpg" alt="nassa" width="520" height="160" />][1]

Quando mi racconti che sono dentro i tuoi sogni mi spaùro come un pesce dentro la nassa. Sono stato buono ad entrarci che ero affamato ma ora non trovo più la via del ritorno. Eppure quella via c&#8217;è ma io non sono capace a trovarla. Mi sbatto, mi sfinisco dalla paura e mi arrendo alla quiete della tua rete. Poi eccoti qui, tu che quell&#8217;aggeggio hai calato sul fondo, a tirar su i frutti del lavoro di una notte intera. Tiri al petto la corda e mi porti via dal freddo e dall&#8217;umido. Mi tiri via a forza di braccia e di respiri affannati. Mi tiri via da quel posto dove non arriva la luce del sole ma che è pur sempre casa mia, il posto dove sono abituato a stare. Mi tiri via per regalarmi a un blu che è di cielo e non di mare. Mi tiri via come fossi animale da nuvole mentre non lo sono.

Intanto salgo, mi scaldo il sangue e mi aggiusto gli occhi ai nuovi colori. Vengo su come un amante che si acconcia basette e cravatta allo specchio dell’ascensore. Vengo su e ti porto le gocce salate del mare sul dorso. Vengo su per bagnarti le mani. Vengo a bagnarti con la bocca e le branchie aperte a vela quelle mani da animale di cielo che hai. Vengo ad assaggiare le linee e le ferite dei tuoi palmi che mi stringono con presa molle per non farmi male. Vengo ad assaporare la nuova temperatura.

Giochiamo così a confondere i mondi, il sopra e il sotto. Giochiamo a scambiare i colori, a mischiare i blu. Facciamo a barattare le cose più care che ci appartengono, la luce col buio, il rumore col silenzio. Son contento che mi hai portato via se è questo il gioco. Fai presto però che nelle tue mani io sono ancora animale d&#8217;acqua e ho il fiato corto. Tienimi ancora un attimo e poi rimettimi giù, in mare. Vieni domani notte con la tua barca sulla mia testa di pesce. Vieni domani notte e io ti prometto che sarò di nuovo nella tua trappola. Tirami su ancora e ancora. Vieni domani notte animale di cielo e sarò ancora creatura d&#8217;acqua nelle tue mani. Vieni a pescarvi domani notte. Vieni e pescami finché vuoi.

<small>(foto <a href="http://www.flickr.com/photos/ostracolodipelle/4083464822/in/photostream/">originale </a>di Ostracolo di Pelle)</small>

<a href="http://www.facebook.com/share.php?u=http%3A%2F%2Fwww.ilovequentin.it%2F2010%2F05%2F13%2Fpescami&t=Pescami" id="facebook_share_both_999" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>

 [1]: http://www.ilovequentin.it/wp-content/uploads/2010/05/nassa.jpg