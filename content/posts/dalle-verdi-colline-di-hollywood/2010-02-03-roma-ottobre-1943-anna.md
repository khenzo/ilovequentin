---
title: Roma, ottobre 1943 / Anna
author: Quentin
type: post
date: 2010-02-03T09:03:10+00:00
url: /2010/02/03/roma-ottobre-1943-anna
featured_image:
  - /wp-content/uploads/2010/02/anna.jpg
ographr_urls:
  - '[{"img":"http://www.ilovequentin.it/wp-content/uploads/2010/02/Molini_Biondi_Ostiense.jpg"},{"img":"http://www.ilovequentin.it/wp-content/uploads/2010/02/anna.jpg"},{"img":"http://www.ilovequentin.it/wp-content/uploads/2010/02/Molini_Biondi_Ostiense-300x92.jpg"}]'
ographr_indexed:
  - "1372073848"
categories:
  - Dalle verdi colline di Hollywood
tags:
  - deportazione
  - donne
  - ebrei
  - memoria
  - roma

---
[<img class="alignnone size-full wp-image-852" title="Molini_Biondi_Ostiense" src="http://www.ilovequentin.it/wp-content/uploads/2010/02/Molini_Biondi_Ostiense.jpg" alt="Molini_Biondi_Ostiense" width="520" height="160" />][1]

E&#8217; pomeriggio tardi, un pomeriggio di inizio ottobre, tira ancora un ponentino fresco, un ponentino che puzza di calcinacci e morte, di bruciato e fame. San Lorenzo puzza. Sarà lo stomaco vuoto, vuoto di due patate, sarà che tutta Roma puzza. Esco a cercar di raccattare una cena, magari un po&#8217; di misticanza, un pugno di facioli, un tozzo di pane, da dividere in quattro. Al mercato nero si trova poco, i fruttaroli dei castelli piangono miseria. Una cipolla, un peperone rinsecchito, una mela. Poca roba. Per il pane tocca pedalare fino a Testaccio, scansando le ronde dei crucchi, per i molini Biodi, gli unici in tutta la città a panificare sotto le bombe. E&#8217; lì che ho incontrato per la prima volta Anna. Bella, bruna, due polpacci torniti come un ciclista, le caviglie fini come un baio arabo a Capannelle, un seno bianco e lento che cade sotto il vestito a fiori, i capelli corvini legati in una coda raccolta alta sulla testa. Anna vive sulle sponde del Tevere, a due passi dall&#8217;Isola Tiberina, al ghetto.

C&#8217;è la fila per il pane ai molini Biondi, una fila che puzza di aliti pesanti, aliti affamati. Io faccio il vago e mi piazzo accanto ad Anna, in fila. Anna non puzza, ha il respiro leggero, la veste che sa di fiume, il busto ritto. Anna ha vent&#8217;anni, ma quei vent&#8217;anni tristi che sembrano di più. Io, ad Anna, l&#8217;ho amata dal primo istante che l&#8217;ho vista, di quell&#8217;amore che ti toglie la fame e ti toglie il respiro. Quella sera, quella sera di inizio ottobre, sono tornato a casa, sazio, senza pane e senza respiro, senza nulla, tra le bestemmie dei mie fratelli che non avevano visto Anna e avevano fame. Venite a vedere Anna, dicevo. Io ci andavo tutti i giorni, tutti i pomeriggi tardi di quell&#8217;ottobre romano del quarantatre, con la fame, con le macerie, con i tedeschi, con i baschi neri, con la bici, a vedere Anna. A saziarmi d&#8217;Anna, Anna sui tacchi neri, sulle scarpe rovinate, Anna in fila per una spolverata di farina, Anna dall&#8217;odor di fiume, Anna dall&#8217;odor di Anna, Anna che toglie la fame.<!--more-->

Oggi il ponentino è in ferie. Si sta comunque, nel tiepido autunno romano, con i vestiti lisi, sempre più magri, sempre più affamati. Ai molini Biondi la solita fila, un po&#8217; meno. Un po&#8217; meno Anna. Dicono di strani movimenti nella notte, di camionette grigio crucco, sparse per i quartieri, dicono che cercano i giudei, a mitra spianato, tutti i giudei, dicono che è un casino, dicono che casa per casa, nella notte, li hanno portati tutti via. Non si sa dove, ma li hanno portati tutti via, i giudei del ghetto, i giudei di tutta Roma. Torno al Testaccio, tutti i giorni, tutti i pomeriggi di quell&#8217;autunno del quarantatre, a cercare il mio cibo, a cercare Anna dall&#8217;odor di fiume. Li hanno portati tutti via, dicono, anche quella ragazza dal seno bello, dai capelli corvini, Anna si chiamava, mi dicono. Torno lì, ancora e ancora, al Testaccio, ottobre è finito, il ponentino è andato. Pure Anna è andata. Pure il mio amore è andato, il mio cibo dall&#8217;odor di fiume è andato, da Tiburtina con un treno, dicono. Torno tutti i sabati ai molini Biondi. Oggi c&#8217;è un residence, nessuno più in fila, nessun odor di fiume, nessun odor di fame, solo puzza di smog.  Oggi, come da sessant&#8217;anni, cerco Anna, Anna la giudea, che è partita con un treno, un treno grigio dicono, e non è più tornata.
  
Io non mangio da quell&#8217;ottobre del quarantatre.
  
Io non mangio da quando hanno portato via Anna.

<small style="font-size:11px;">(Perdonatemi ma volevo scriverlo per il <strong>Giorno della Memoria</strong>, ma ci vuole tempo, per la memoria)</small>

<small style="font-size:11px;">(foto <a href="http://www.flickr.com/photos/fotoincerte/4061321259/sizes/l/" target="_blank">originale </a>di <a href="http://www.flickr.com/photos/fotoincerte/">fotoincerte</a>)</small>

<a href="http://www.facebook.com/share.php?u=http%3A%2F%2Fwww.ilovequentin.it%2F2010%2F02%2F03%2Froma-ottobre-1943-anna&t=Roma%2C%20ottobre%201943%20%2F%20Anna" id="facebook_share_both_848" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>

 [1]: http://www.ilovequentin.it/wp-content/uploads/2010/02/Molini_Biondi_Ostiense.jpg