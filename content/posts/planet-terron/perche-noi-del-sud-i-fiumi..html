+++
author = "Khenzo "
categories = ["Featured"]
date = 2020-09-30T22:00:00Z
draft = true
featured_image = "/uploads/wp-content/uploads/img_20201031_181909.jpg"
title = "Perché noi del sud, i fiumi. "
type = "Post"
url = ""

+++
Quando ero piccino e frequentavo le elementari, durante la lezione di geografia si studiavano i fiumi e siccome noi del sud, coi fiumi, non è che siamo proprio abituati, la maestra ci parlava del Dora Baltea, e io, con quel nome lì, pensavo fosse il più ricco e esotico e possente fiume di tutti. Dora Baltea, il fiume dorato che sfocia nel Baltico, perché noi del sud saremo pur scarsi coi fiumi ma di mare ne sappiamo, Dora Baltea, che in confronto il Po', se ci pensate, non è sta gran cosa, anzi, Po', sa veramente di poco e avoglia a dire che è il fiume più lungo d'Italia. Vuoi mettere Po' contro Dora Baltea? Ma non scherziamo nemmeno! Ecco, se quando ero piccino mi avessero detto tu, un giorno, vedrai il Dora Baltea, io gli avrei risposto: "seeeee, impossibile!". E invece. 