---
title: La fornarina bella
author: Quentin
type: post
date: 2010-02-10T13:29:27+00:00
url: /2010/02/10/la-fornarina-bella
featured_image:
  - /wp-content/uploads/2010/02/cornetto.jpg
ographr_urls:
  - '[{"img":"http://www.ilovequentin.it/wp-content/uploads/2010/02/fornarina.jpg"},{"img":"http://www.ilovequentin.it/wp-content/uploads/2010/02/cornetto.jpg"},{"img":"http://www.ilovequentin.it/wp-content/uploads/2010/02/fornarina-300x92.jpg"}]'
ographr_indexed:
  - "1371901809"
categories:
  - Planet Terron
tags:
  - donne
  - fornarina
  - perugia
  - soldi

---
[<img class="alignnone size-full wp-image-882" title="fornarina" src="http://www.ilovequentin.it/wp-content/uploads/2010/02/fornarina.jpg" alt="fornarina" width="520" height="160" />][1]

La fornarina, la fornarina bella da cui mi servo tutte le mattine, è vestita di bianco e ha la cuffietta sui capelli. La fornarina bella ha la pelle di porcellana, quella pelle che sembra mai aver visto la luce del sole. Sarà la vicinanza della farina, tutto il giorno, a far diventare bianca e lucente la sua pelle. La mia fornarina, la fornarina bella, è giovane e sotto la cuffia ci ha un colore di capelli che si avvicina all&#8217;arancio. L&#8217;arancio ci sta parecchio bene con l&#8217;incarnato pallido della sua pelle, con il camice, con la cuffietta, con il pane, con la farina e tutto il resto. La fornarina, la fornarina bella, ho notato oggi, ha un piccolo tatuaggio dietro l&#8217;orecchio destro, tra il collo e l&#8217;attaccatura dei capelli, tra il collo di alabastro e i capelli color arancio. La fornarina, la fornarina bella, ho notato oggi, lo mostra ai clienti, il tatuaggio, quando si gira a prendere le buste per incartar la roba. Oggi lo ha mostrato anche a me, ché si è girata a prendere le buste che le servivan per incartare la roba. E&#8217; una roba tipo una lettera emme, una roba tipo un segno zodiacale, una roba che io non tanto me ne intendo. La fornarina bella è grassa, ma di un grasso che ci sta bene con tutto il resto, con il camice, la pelle di porcellana, la cuffietta, i capelli color arancio, i panini e la focaccia. E&#8217; di quella gradevole grassezza che da una fornarina come minimo te lo aspetti, anzi,  lo pretendi. Lo pretendi anche da una macellaia, per dire, o da una salumiera. Da una farmacista mai, quelle son tutte magre e smunte e tristi e acide. La fornarina bella no, lei è sempre allegra, grassa e gentile. La fornarina bella le voglio bene ché mi tiene da parte il cornetto al cioccolato. Dice che i vecchi, la mattina presto, solo cornetto al cioccolato, altrimenti piangono. E allora lei, il cornetto al cioccolato, lo tien da parte per me. Io le voglio bene alla fornarina bella. Novanta centesimi, novanta centesimi al giorno mi chiede e io in cambio anche il mio bene. Che sembran pochi novanta centesimi, ma tutti i giorni, fate un conto.

<a href="http://www.facebook.com/share.php?u=http%3A%2F%2Fwww.ilovequentin.it%2F2010%2F02%2F10%2Fla-fornarina-bella&t=La%20fornarina%20bella" id="facebook_share_both_881" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>

 [1]: http://www.ilovequentin.it/wp-content/uploads/2010/02/fornarina.jpg