---
title: Non smette(re) di piovere
author: khenzo
type: post
date: 2018-05-12 08:03:34 +0000
url: "/2018/05/12/non-smettere-di-piovere"
featured_image: "/uploads/wp-content/uploads/2018/05/3898021182_2160158d0a_b-1024x768.jpg"
categories:
- Featured
- Ultimo post a Milano

---
<span style="font-weight: 400;">– Ti posso fare una domanda?</span>

<span style="font-weight: 400;">– Spara.</span>

<span style="font-weight: 400;">– Quante ore della settimana dedichi alla tua forma fisica?</span>

<span style="font-weight: 400;">– Ma che domanda è?</span>

<span style="font-weight: 400;">– Una domanda come un’altra.</span>

<span style="font-weight: 400;">– A me non sembra ma comunque se consideriamo anche le birre diciotto.</span>

<span style="font-weight: 400;">– </span><span style="font-weight: 400;">Ma sarai mica scemo?</span>

<span style="font-weight: 400;">– Hai detto una sola domanda.</span>

Era una serata da baciarsi ieri, da bagnarsi insieme sotto quella pioggia che inizia quando esci dall’ufficio e finisce giusto quando arrivi a casa bagnato fradicio e finalmente puoi fare una doccia calda e mettere in lavatrice quel jeans che sono mesi che indossi ma noi non facciamola finire mai questa pioggia, non torniamo mai a casa, ché i campi ne hanno bisogno e le bestie l’indomani ne trarranno giovamento col foraggio fresco e verde da brucare e il contadino soddisfatto a fumarsi paglie in veranda guarderà sua moglie negli occhi con la voglia di quando erano ragazzini nel fienile e noi, nel frattempo che la natura fa il suo corso, e i fiumi si ingrossano e a valle i bacini idroelettrici ribollono e le luci della centrale idroelettriche sono finalmente eccitate come noi e mentre il progresso fa il suo corso, nella conquista dello spazio ci sono corpi metallici viaggianti, come i nostri, verso le più disparate destinazioni siderali, Marte, gli anelli di Saturno, le stelle nane e i satelliti telescopici che ci guardano ché se noi ci baciamo i governi faranno decreti legislativi, le monarchi del nord faranno figli, le dittature dell’est faranno parate celebrative del nostro amore e tu, vieni qui, non essere timida, è solo un bacio e i miei jeans possono aspettare ancora un po’ per essere lavati.

Foto: [tortuga767](https://www.flickr.com/photos/tortuga767/3898021182/in/photolist-6WsnTL)