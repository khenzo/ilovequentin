+++
author = "Khenzo"
categories = ["Ultimo post a Milano ", "Featured "]
date = 2021-09-14T22:00:00Z
draft = true
featured_image = "/uploads/wp-content/uploads/img_20210905_101534.jpg"
title = "Gettonarsi alla cassa "
type = "post"
url = "gettonarsi-alla-cassa"

+++
Non è che dormo male. Dormo poco. Per quanto vorrei dormire, dormo poco. Ne avrei bisogno, come tutti, ma tanto non mi riesce e allora aspetto che tu ti stenda di fianco a me, perché il tuo respiro mi placa, la tua pelle mi calma, il mio riposo è custodito lì, tra i tuoi capelli e il tuo naso, dove poserò i pensieri, a farli svanire, e sarà tardi quando ci sveglieremo e il mondo sarà andato avanti e noi no, staremo a cincischiare, staremo a restare indietro, a guardare come vanno le case e se ci piacciono le raggiungeremo, le mangeremo, sennò niente, staremo fermi ad aspettare il giro che ci piace, tanto il giro del mondo lo decidiamo noi, chi scende e chi sale, gettonarsi alla cassa prego gettonarsi.