---
title: Una come te.
author: khenzo
type: post
date: 2013-01-03T18:22:56+00:00
url: /2013/01/03/una-come-te
ographr_urls:
  - '[{"img":"http://www.ilovequentin.it/wp-content/uploads/2013/01/7638933662_96a4d6546e_b-300x200.jpg"}]'
ographr_indexed:
  - "1371831707"
categories:
  - Featured
  - Ultimo post a Milano

---
Non è che cerchi proprio te ma una come te, una che trovi al mare ma che il mare non le piace tanto. Io voglio una che se la trovi al mare è perché le piace il mare altrimenti iniziamo di nuovo male. Cerco una che al primo appuntamento andiamo ad un concerto affollatissimo e caldissimo e ci spogliamo e ci facciamo largo tra i corpi e ci mettiamo in mezzo alla sala e ci immergiamo nelle altre persone e siamo solo io e te e anche la musica è giusto un contorno e poi usciamo, ché dentro fa molto caldo ma fuori è inverno, freddo e umido, ma per chetare l’anima e scaldare lo stomaco un bicchiere di vin brulé ci sta benissimo e tu, mentre balli, me lo versi sulle scarpe nuove, quelle messe per far bella figura e che per sempre avranno memoria di quella sera in cui non cercavo te ma una come te. Poi la musica finisce e si esce e che bella è la locandina del concerto con la data, il luogo e il prezzo scritti sotto, nero su bianco e prendila, rubala, strappala, graffiala sarà un fantastico ricordo che potrai tenere in bella vista mentre sono occupato a non cercare te ma una come te, una che ti somiglia talmente tanto ma che è un pochino diversa, una che la guardi e dici ma è uguale a te e che tu poi rispondi sì, con la differenza che lei mi amerà per sempre.

(foto di testa di <a href="http://www.flickr.com/photos/vlcineaste/7638933662/sizes/l/in/photostream/" target="_blank">VLCineaste</a>)

<a href="http://www.facebook.com/share.php?u=http%3A%2F%2Fwww.ilovequentin.it%2F2013%2F01%2F03%2Funa-come-te&t=Una%20come%20te." id="facebook_share_both_1734" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>