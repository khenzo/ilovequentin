---
title: La domenica a Milano
author: khenzo
type: post
date: 2018-05-07T07:36:05+00:00
url: /2018/05/07/la-domenica-a-milano
featured_image: "/uploads/wp-content/uploads/2018/05/32280546426_81c3523b8e_k-1024x457.jpg"
categories:
  - Featured
  - Ultimo post a Milano

---
&#8211; Ma tu scrivi?

&#8211; Scrivevo. Ma che ne sai tu?

&#8211; Ho trovato il tuo blog.

&#8211; Ah, pensavo di averlo tolto dalla circolazione.

&#8211; E invece no. Beh, scrivi o scrivevi bene, cioè, per essere un programmatore.

&#8211; Guarda che i programmatori devono scrivere bene per contratto.

&#8211; Sì, vero.

&#8211; Certo che è vero.

&#8211; Sempre modesto tu.

&#8211; Sempre.

Sono solo le quattro di pomeriggio di una domenica milanese come solo la domenica milanese sa essere, coi turisti scollati sul naviglio, gli spritz-campari, il mercatino, il tempo incerto che ti tiene ancorato alla città ma col pensiero per le estati del sud, per il cibo dell&#8217;estate del sud e per il mare freddo della mezza stagione.

Passano altri turisti, altri spritz, qualche prosecco e un saluto sbagliato alla fermata del metrò che non sai mai come comportarti in questi casi ed è ancora presto e c&#8217;è stranamente il sole e c&#8217;è il tempo di rubare della vita a questa città che non te ne regala ed è un attimo che finisci sotto un ombrellone striminzito coi tavoli verdi di plastica da giardino e sedie verdi di plastica da giardino e si sta tutti pressati, i due che giocano a carte, le due che ascoltano quello che dice il tavolo di fianco, gli altri due che si fanno i fatti loro, l&#8217;americano, il negroni e inizia a piovere e inevitabilmente qualcuno si deve bagnare perché non ci si sta tutti quanti sotto l&#8217;ombrellone striminzito e inizia a calare la sera, ed è sempre un momento molto suggestivo e romantico e si cede sempre un po&#8217; alla nostalgia (la domenica è essa stessa la nostalgia!) e allora col telefono, di nascosto, torni al tuo vecchio blog, a quello che non aggiorni da anni e ci trovi dentro come una foto della tua vita con le stagioni scandite perfettamente, le persone che entrano e quelle che escono, gli amori finiti e quelli che stanno per iniziare, le tristezze di Perugia, le tristezze di Milano, il sud Africa, che non è triste per niente, la cameriera brasiliana del Woostock, molti vestiti di donna, colori, odori, anche i libri che hai letto perché qui la metrica, la punteggiatura è dell&#8217;umido Izzo mentre qui c&#8217;è tutta l&#8217;arroganza di Hemingway e in questo tratto l&#8217;apatia di Carver e poi c&#8217;è lei e pensi figo! è come Instagram ma senza la pubblicità.

P.s. : Grazie A. per lo spunto.

Photo: [Marco Trovò][1]

<a href="http://www.facebook.com/share.php?u=http%3A%2F%2Fwww.ilovequentin.it%2F2018%2F05%2F07%2Fla-domenica-a-milano&t=La%20domenica%20a%20Milano" id="facebook_share_both_2078" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>

 [1]: https://flic.kr/p/RbwePh