---
title: Epilogo inaspettato per scene di gelosia da cult movie
author: khenzo
type: post
date: 2015-02-26T14:46:15+00:00
url: /2015/02/26/epilogo-inaspettato-per-scene-di-gelosia-da-cult-movie
categories:
  - Featured
  - Ultimo post a Milano

---
Allora io la sento questa cosa, quando torno verso casa di sera per le strade di Milano, e alla fermata del metrò di Porta Venezia ci sono i capannelli di andini ubriachi che si passano bicchieri e si insultano, ridendo, nel loro spagnolo altalenante di montagne e biascicato di nostalgia, che sono geloso di te, che passi tra i tavoli coi tuoi piccoli occhi blu e quel culo di meravigliosa solarità e che quando non ci sono io ci saranno altri occhi e pensieri che hanno pensato e visto quello che io ho pensato e visto e che quella carezza dietro al collo, servita tra una pietanza e l&#8217;altra, possa agitare la carne di un altro come me. Ecco, questa cosa mi manda ai matti e mi riempie la strada che manca per casa di una vita inaspettata, vista l&#8217;ora tarda, e se ci fosse un ceffo qualsiasi, da litigarsi e prendersi a pugni, io lo farei senza pensarci due volte perché l&#8217;amore per te è brutti pensieri, colli di bottiglia rotti, jeans attillati, fumo di sigaretta e odio, come se Clint Eastwood sfidasse a duello Alvaro Vitali perché spia Edvige Fenech mentre si fa la doccia. Secondo me vinciamo minimo il Golden Globe come miglior sceneggiatura originale.

<a href="http://www.facebook.com/share.php?u=http%3A%2F%2Fwww.ilovequentin.it%2F2015%2F02%2F26%2Fepilogo-inaspettato-per-scene-di-gelosia-da-cult-movie&t=Epilogo%20inaspettato%20per%20scene%20di%20gelosia%20da%20cult%20movie" id="facebook_share_both_2036" style="font-size:11px; line-height:13px; font-family:'lucida grande',tahoma,verdana,arial,sans-serif; text-decoration:none; padding:2px 0 0 20px; height:16px; background:url(http://b.static.ak.fbcdn.net/images/share/facebook_share_icon.gif) no-repeat top left;">Share on Facebook</a>